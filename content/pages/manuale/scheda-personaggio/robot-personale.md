---
title: Robot personale
weight: 5
excerpt: Come aggiungere armi e mosse segrete alle schede personaggio di Copper Sentai.
layout: docs
---
Nella fase di creazione del mondo Super Sentai sono stati già delineati il tema, il nome e la tipologia dei robot del supergruppo, ma non le sue caratteristiche uniche.

Per questo motivo va compilata questa frase:

\[NOME ROBOT] è un \[TIPOLOGIA ROBOT] che somiglia a \[FORMA ROBOT] e la sua qualità è \[QUALITÀ].

Il Nome, la Tipologia e la Forma del robot dovrebbero essere stati decisi in precedenza, perciò manca solo la Qualità.

## Qualità del Robot

Ogni Robot ha una Qualità unica che può essere usata come bonus al Rango nei Conflitti oppure per risolvere automaticamente alcune situazioni.

Se il proprio Robot ha la Qualità Volo Supersonico, per esempio, non è necessaria una prova per allontanarsi in volo da una scena.

Le Qualità dovrebbero essere utili al gruppo, flessibili al punto giusto e al contempo ritagliate sul Ruolo della tutina.

Per esempio:

> Lupotron è un robot Animale che somiglia a un Lupo e la sua Qualità è l’Ululato Intimidatorio.

oppure:

> Artemisbot è un robot Umanoide che somiglia ad Artemide e la sua Qualità è l’Inseguimento divino.

<div class="important"><strong>Importante:</strong> gli armamenti, gli attacchi e le capacità fisiche del robot non possono essere Qualità perché già calcolati nell’aumento al Rango 2 del personaggio mentre lo pilota.</div>

## Chiamare il Robot

Gli eroi possono chiamare gratuitamente il proprio robot dall’inizio del capitolo [Attacco del titano](manuale/struttura-episodi/capitolo-4/) in poi, oppure spendendo un Gettone in qualsiasi momento.

<div class="note"><strong>Nota:</strong> il robot non può essere usato per combattere fino al capitolo Attacco del titano, per attenersi alle 3 regole delle supertutine.</div>
