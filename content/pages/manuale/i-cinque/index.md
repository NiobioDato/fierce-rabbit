---
title: La Banda dei Cinque
excerpt: >-
  Scopri perché Copper Sentai funziona meglio con cinque giocatori e un
  Narratore.
layout: docs
weight: 1
---
Una delle prime regole che gli eroi scoprono nelle loro avventure è che l’unione fa la forza; nessuno di loro, per quanto straordinario, può nulla in solitudine contro i piani tanto malvagi quanto contorti del Nemico. 

La regola che scoprono subito dopo è che non possono vincere se non sono in cinque. Non tre. Non due. Non sette. Cinque, precisamente cinque e solo cinque. Si potrebbe dire che questo accade per motivazioni filosofiche, cabalistiche, oppure per qualche sciroccata teoria zen su elementi o colori, ma la verità è che un super-robottone formato da vari robottoni non funziona un granché senza due braccia, due gambe e un busto.

Copper Sentai richiede cinque personaggi principali e, di conseguenza, la perfetta esperienza si ha con cinque giocatori e un Narratore. 

Per quanto non consigliato, fra le [regole alternative in chiusura del manuale ](/manuale/regole-alternative/)si trovano anche quelle per gestire un tavolo con meno giocatori oppure di più.
