---
title: Gli avversari di BreakBeast Club
weight: 3
layout: docs
---
## Crumiroidi

**Rango** 2 **Contatore** 4

I crumiroidi sono la fanteria per niente scelta di Lord Adderall e i suoi generali. Si tratta spesso di civili che hanno fallito la riprogrammazione dell'Inquisitore e vengono utilizzati come carne da cannone sfruttando il grande numero e la completa mancanza di istinti di sopravvivenza.

### Qualità

**[Sono umani come noi!]** Provare a Colpire un Crumiroide dà un malus ambientale leggero.

**[Vassalli della mediocrità - 1 Gettone]** Il Narratore può chiamare questa Qualità prima di un tiro e questo diventa un “Successo, ma” automatico.

***

## Gronk il Rigido

**Rango** 4 **Contatore** 6

Travestito da vicepreside col nome di Humbert Lexington Jr., Gronk il Rigido è atterrato sulla Terra per testare le tecnologie di controllo mentale di Lord Adderall.
Gronk Il Rigido è una sorta di mostro chimerico con le ali da pipistrello, il volto da Foca, il corpo da leone ritto su due zampe e il bastone da, uhm, pastore? Presente quei bastoni da pastorello della Bibbia col ricciolino di legno in alto? Ecco, quello. 

### Qualità

**[Campo di ubbidienza]** Quando i suoi nemici provano a fare qualcosa che è universalmente considerabile maleducato, il campo di ubbidienza di Gronk li indebolisce. Il personaggio subisce un Effetto ambientale estremo.

**[Boom Boomer | 1 Gettone]** Gronk sa colpire dove fa più male: precisamente sulle fragilità emotive degli adolescenti. Il suo obiettivo deve superare un Conflitto Rango 5 o subire una Conseguenza Grave.

**[La mia forma finale]** In forma titanica, il Rango di Gronk è 5.

### Qualità Superiore

**[A letto senza cena! | 2 Gettoni]** In forma titanica, Gronk emette un suono stridulo, forte a sufficienza da assordare chiunque nel raggio di 500 metri per dieci minuti e manomettere gran parte dei macchinari. La Qualità aggiunge un Effetto ambientale Leggero alle tutine appiedate e Leggero e Pesante quando sui Robot personali.
