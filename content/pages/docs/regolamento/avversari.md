---
title: Creazione degli Avversari
weight: 7
excerpt: Cos'è Copper Sentai e come funziona.
layout: docs
---
Copper Sentai segue il modello di creazione degli Avversari di CopperHead [p. 14], con l’aggiunta delle Qualità Superiori nel caso si tratti di un sottoposto del Nemico o il Nemico stesso.

Vediamo un paio di esempi.

## Droni Ninja dell’Onnicrimine
<b>Rango</b> 3
<b>Contatore</b> 4

I droni ninja sono la carne da cannone dell’associazione di stampo onnimafioso. Sufficienti per spaventare il lattaio di quartiere, disturbare i bambini nel parco giochi oppure guadagnare tempo per l’entrata in scena del Capobastone. 

### Qualità
<b>[Legge di conservazione dei Ninjutsu]</b> Dieci o mille droni ninja, non fa alcuna differenza in combattimento: il potere a loro disposizione è sempre lo stesso, solo diluito in più persone. Attenzione a incrociarne solo uno, perché tutto il ninjutsu disponibile è concentrato in lui: in quel caso il suo Rango sale a 4.

<b>[Troppo patetici per sforzarsi]</b> Quando presenti in scena, i protagonisti non possono trasformarsi nel loro alter ego supertutinato.


## Schifilman il Fetente
<b>Rango</b> 5
<b>Contatore</b> 4
 
Capitano della Flotta di Violentor il Turbomeschino, Schifilman è una creatura bipede chimerica, con le corna da bufalo, una proboscide nerastra da elefante e un ventre gonfio come lo zio che non riesce mai a smettere di mangiare ai buffet. 
 
### Qualità
<b>[Fetore nauseabondo]</b> Quando attaccato in corpo a corpo, Schifilman rilascia una puzza capace di impregnare vestiti e passare anche dai filtri dei caschi delle supertutine. Tutti i personaggi in scena subiscono un Effetto ambientale leggero.

<b>[Bomba disgustosa | 1 Gettone]</b> Con un suono francamente rivoltante e inaccettabile in qualsivoglia società civilizzata, Schifilman rilascia dalla bocca una palla di muco verdastro che esplode al contatto con una superficie. Tutti i personaggi in scena vengono assaliti da una forte nausea che rende qualsiasi azione complicata, applicando così un malus come Effetto ambientale estremo.

### Qualità Superiore
[Nuvola pestilenziale | 2 Gettoni] In forma titanica, Schifilman può rilasciare dalla proboscide una fitta coltre di nebbia color senape, ampia abbastanza da avvolgere un intero quartiere. La nuvola ha due effetti: si attiva un Contatore da 6 che rappresenta la salute degli abitanti del quartiere; il Contatore del Colpo Finale non si muove fintantoché Schifilman è ancora nella nebbia.



### Evitare una Conseguenza Leggera o Grave
Il giocatore può spendere uno o due gettoni per prendere il controllo della scena e raccontare come la situazione è andata meglio di quello che si poteva pensare.

### Creare una nuova arma suprema per il Super Robot
Il nemico aveva sottovalutato la potenza del Super Robot; spendendo 4 Gettoni, i giocatori possono descrivere una nuova arma del Super Robot capace di dimezzare il numero di sezioni del contatore richieste per utilizzare il Colpo Finale nel capitolo Scontro fra titani.

## Uso dei Gettoni per il Narratore

Il Narratore può usare i Gettoni per:

- rendere permanente una Conseguenza Leggera [1 Gettone];
- rendere permanente una Conseguenza Grave [2 Gettoni];
- utilizzare la Qualità di un nemico [1 Gettone];
- utilizzare la Qualità Superiore di un nemico [2 Gettoni];
- lanciare una Scommessa [2 Gettoni];
- riportare in Scena [2 Gettoni].

Andiamo a vedere i metodi di spesa dei Gettoni non spiegati in precedenza.

Andiamo a vedere i due metodi di spesa dei Gettoni che non sono stati già delineati nel capitolo precedente.

### Utilizzare la Qualità o la Qualità Superiore di un nemico
Come in CopperHead, gli Avversari [p. 14] alcune volte possiedono Qualità potenti che possono essere attivate spendendo un Gettone. In Copper Sentai, alcune di queste Qualità sono così poderose da richiedere addirittura due Gettoni per essere attivate.

### Lanciare una Scommessa
Le Scommesse funzionano esattamente come in CopperHead [p. 12].

### Riportare in Scena
Gli avversari sanno essere più coriacei di quanto si pensi e alcune volte sopravvivono a incidenti a prima vista mortali. Il Narratore può far tornare in scena un nemico sconfitto purché non sia la fine dell’Episodio.