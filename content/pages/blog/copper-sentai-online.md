---
title: Copper Sentai è online!
subtitle: >-
  Copper Sentai, il gioco di ruolo ispirato a Power Rangers e Super Sentai, è
  pronto per essere sfogliato e giocato
date: '2021-02-18'
thumb_image_alt: Super Sentai by Mark McLaughlin
excerpt: >-
  Copper Sentai, il gioco di ruolo ispirato a Power Rangers e Super Sentai, è
  pronto per essere sfogliato e giocato!
layout: post
thumb_image: images/copper-sentai2.svg
image: images/Super Sentai.jpg
---
«Ma guarda, è uscito il toolbox di CopperHead» mi sono detto, pieno di gioia infantile. «Finalmente potrò costruire un gioco di ruolo che rappresenti il mio percorso personale, i miei gusti, la mia maturità come narratore e, perché no, come uomo.» 
Poi ho cambiato idea e ho scritto un hack su gente che mena mostri in tutine colorate.
Partito come uno spunto di poche righe, non dissimile allo spassoso *Geronimo!* che trovate nel manuale di CopperHead, il progetto è aumentato di complessità, e ora contiene materiale che francamente nessuno aveva richiesto.

In Copper Sentai trovate:

1.  una guida di world building pezzotta con alcuni generatori casuali che fanno molto OSR;

2.  regole personalizzate per la costruzione dei personaggi;

3.  alcune meccaniche variate nella sostanza, come l'uso aggressivo di Contatori e Gettoni;

4.  schema flessibile per la costruzione di puntate;

5.  esempi di nemesi umane, robot e mostri a cui ispirarsi;

6.  regole alternative per partite singole o gruppi ristretti;

Sì, insomma, un sacco di roba.

E quindi? Be', si passa alla cassa!

### Introducing Copper Sentai - The Real Experience

![](https://raw.githubusercontent.com/NiobioDato/fierce-rabbit/master/public/images/copper-sentai-book.jpg)

Se c'è una cosa che funziona alla grande in Italia è l'editoria indipendente. Persone indigenti hanno investito qualche migliaio di euro in progetti a prima vista spinti da sola vanità e BAM!, ora sono più ricchi di un sultano e più spietati dei suoi torturatori di corte!

Per questo motivo, forte della mia esperienza che vi racconterò mentre cerco di posizionarmi con papiri soporiferi nei maggiori gruppi di discussione del settore, anch'io ho deciso di lanciare il mio prodotto sul mercato. Qualcosa di fresco, reale, davvero indipendente.

Mica come quella roba che esce su KS sfruttando la forza di altri brand e facendo soldi perché hanno individuato un target che acquista, oh!

Copper Sentai sarà un volume in brossura tutto a colori, con 48 illustrazioni dei migliori artisti internazionali, in stampa offset e rilegatura a filo refe in lino purissimo.

Al raggiungimento del primo stretch goal, che dovrebbe essere sui 2.000 euro, aggiungeremo un secondo volume di 180 pagine di... boh, probabilmente ci metteremo alcuni mostri e un centinaio di nuove illustrazioni. Le illustrazioni sono importanti; come i LED nel PC, le illustrazioni in un gioco di ruolo aumentano le performance del 92%.

Figo, no?

### Oppure torniamo alle basi, eh?

Tipo di scrivere giochi per far giocare la gente

#### Crediti

Foto in apertura: ["Super Sentai"](https://www.flickr.com/photos/51035737977@N01/10884793153) di [Mark McLaughlin](https://www.flickr.com/photos/51035737977@N01) sotto licenza [CC BY-NC-SA 2.0](https://creativecommons.org/licenses/by-nc-sa/2.0/?ref=ccsearch\&atype=rich)

Il Mockup base in PSD del libro è stato creato da <a href='https://www.freepik.com/psd/mockup'> Vectorium di freepik.com</a>
