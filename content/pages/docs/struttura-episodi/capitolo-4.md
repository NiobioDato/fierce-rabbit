---
title: Capitolo 4 - Attacco del titano
weight: 6
layout: docs
---

L’avversario della settimana è stanco di giocare; il mostro si trasforma in un gigante alto come un grattacielo e pronto a devastare la città e i suoi difensori.

In questo capitolo l’obiettivo è principalmente quello di neutralizzare la minaccia della settimana ed evitare al contempo che l’avversario titanico semini distruzione per le strade della città.

In questo capitolo, i protagonisti possono richiamare i Robot personali senza il bisogno di spendere Gettoni.

Il capitolo si conclude quando il supergruppo raggiunge un obiettivo specifico, come per esempio disinnescare una bomba o portare in salvo degli innocenti. Nel caso l’obiettivo non esista, il capitolo si conclude quando il gruppo resiste alla controffensiva dell’Avversario per la durata di un Contatore da quattro.

### Esempio

<i>Michela dà un occhio veloce agli amici, e poi sfodera un pugnale di una strana lega metallica urlando “Cavalieri della Tavola Rotonda, in alto le spade!”.</i>

<i>Ora Ekaterina e i suoi lacché non combattono più contro cinque semplici adolescenti, bensì contro i cinque cavalieri galattici dei romanzi cavallereschi!</i>

<i>I Pedoni vengono eliminati con facilità, ma Ekaterina sembra avere un asso nella manica: usa i suoi poteri ipnotici per confondere il gruppo con potenti illusioni, mettendoli uno contro l’altro.</i>

<i>Serena capisce dopo poco che gli occhi li stanno tradendo, e chiede a tutti di chiuderli e usare soltanto l’udito: Ekaterina ha perso il suo vantaggio tattico ed è costretta ora a combattere senza trucchi.</i>

<i>Teresa è stanca e preoccupata per le ferite dei propri compagni, perciò non perde ulteriore tempo e usa la sua Mossa Segreta, Magnum cum Laude: impugna il suo cannone portatile e prende la mira, mentre gli altri quattro cavalieri le donano la loro energia con la punta della loro spada.</i>

<i>La Magnum esplode un proiettile di luce che taglia l’aria come un rasoio e colpisce Ekaterina che capitombola dalla finestra per l’impatto.</i>


## Variante Pilota

Questo capitolo rimane nella sostanza invariato, ma sarà il SuperCoso a chiamare la trasformazione per la prima volta e ha spiegare brevemente il funzionamento del loro equipaggiamento a livello narrativo.

 
## Variante Finale

Questo capitolo rimane nella sostanza invariato, anche se il Nemico ha un Rango sensibilmente superiore ai suoi sottoposti e più Qualità spendibili per complicare il Conflitto. 