---
title: Capitolo 2 - Forza, supertutine!
weight: 5
layout: docs
---

Nonostante gli sforzi degli eroi, l’avversario non ha alcuna intenzione di arrendersi e tornarsene da dov’è venuto. Per i protagonisti non rimane altro che trasformarsi.

Il capitolo si apre con i personaggi che recitano il motto del supergruppo e si trasformano nei loro alter ego tutinati. 

Segue un combattimento con eventuale fanteria rimasta e con l’avversario della settimana, che proverà a mettere in crisi il gruppo usando le proprie Qualità in maniera creativa e distruttiva.

Il capitolo si chiude quando l’avversario è stato sconfitto –⁠ con il suo Contatore del Conflitto a zero –⁠ e il gruppo ha il controllo del campo di battaglia.

### Esempio

<i>Michela dà un occhio veloce agli amici, e poi sfodera un pugnale di una strana lega metallica urlando “Cavalieri della Tavola Rotonda, in alto le spade!” . </i>

<i>Non sembrano rispondere agli stimoli esterni, e continuano a ripetere incessantemente “Servire il potente Cavaliere Grigio è giusto. Servire il potente Cavaliere Grigio è corretto”. 
</i>

<i>Jimbo il Gorilla senziente, il SuperCoso del gruppo, ha analizzato la situazione e svela si tratti di una potente ipnosi via onde televisive; è una fortuna che il loro dispositivo di trasformazione li schermi dai suoi effetti nefasti! </i>

<i>Lo spettacolo sembra prodotto nella sede della rete televisiva locale, dove è installata un’antenna che copre più di 60 km quadrati di territorio.</i>

<i>Il gruppo raggiunge il luogo in pochi minuti, ma viene bloccata all’entrata dai Pedoni, la fanteria tecno-organica del Cavaliere Grigio.</i>

<i>Utilizzando le proprie abilità marziali e un po’ di ingegno, il supergruppo sconfigge le truppe del Nemico e può finalmente entrare nell’edificio.</i>

<i>Dalle scale si sente un applauso e una risata sguaiata: è Ekaterina l’Alfiere, una dei generali del Cavaliere Grigio.  Si complimenta con loro per aver sconfitto la Torre la settimana prima, ma lei è di tutt’altra pasta. Dai lucernai si calano con le corde altri Pedoni, pronti a dare man forte alla propria generalessa.</i>

<i>I ragazzi si guardano per un istante colmi di determinazione, prima di portare mano al dispositivo di trasformazione.</i>


## Variante Pilota

Questo capitolo rimane nella sostanza invariato nel pilota, ma il SuperCoso sarà sempre in collegamento per ricordare loro le tre regole delle supertutine e spronarli a dare del loro meglio.

 
## Variante Finale

Questo capitolo rimane nella sostanza invariato nel Finale, con la sola differenza che la minaccia è rappresentata dal Nemico. Per fornire la sensazione di una minaccia più perniciosa, al posto della fanteria potrebbero palesarsi i sottoposti già sconfitti dal gruppo nelle puntate precedenti.