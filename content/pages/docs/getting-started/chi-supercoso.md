---
title: Chi è il SuperCoso?
weight: 4
excerpt: Le risorse per creare il mondo di gioco di Copper Sentai.
layout: docs
---
Il SuperCoso è la guida, il padre putativo e il generale *de facto* del gruppo di eroi. Si tratta dell’entità che ha fornito i personaggi dei loro poteri.

È buona norma abbia un legame col Nemico, in qualche modo. 


| 1d6 | Identità                             |
|-----|----------------------------------|
| 1   | Un alieno umanista                          |
| 2   | Un’IA amica dell’umanità                         |
| 3   | Uno scienziato con un QI di 180                       |
| 4   | Un’entità interdimensionale |
| 5   | Un rivoluzionario dal sottosuolo                          |
| 6   | Un capitano della polizia pangalattica                          |

Scelta l’identità, cercate di spiegare in tre parole (vanno bene anche “Perché sì, dai”) come il SuperCoso offra i poteri ai ragazzi.

Se SuperCoso come nome non vi piace –⁠ ed è difficile darvi torto –⁠, provate a fornirgli un appellativo che sia un po’ esotico, un po’ tecnologico e al contempo dia un tocco familiare; qualcosa come Dr. Matrix,  RoboButler, D.O.G., Ultracapitano Zwi’tec, Mister A.
