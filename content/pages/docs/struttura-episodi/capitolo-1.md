---
title: Capitolo 1 - Vita Vissuta
weight: 2
layout: docs
---

Copper Sentai dà il meglio di sé quando giocato per un’intera stagione di un’ipotetica serie televisiva di supertutine.

Una stagione standard è formata da un episodio pilota, cinque episodi centrali e un episodio finale.

Nell’episodio pilota si giocano le origini del gruppo, la scoperta del SuperCoso e il primo contatto con il Nemico.

Ogni episodio centrale vede il gruppo alle prese con uno o più sottoposti del Nemico, mentre uno dei protagonisti tenta di superare un Ostacolo alla propria Tappa di crescita. L’idea è che ognuno degli episodi si concentri in modo particolare su uno dei protagonisti, pur mantenendo l’agenzia di tutti gli altri.

L’episodio finale vede il supergruppo resistere all’attacco finale del Nemico, superare la crisi e avviarsi verso il prologo felice della stagione. Per un minimo di pepe in più, l’episodio può essere diviso in due parti e fornire così l’unico colpo di scena dell’intera esperienza di gioco.

La struttura che vedremo in seguito è pensata per gli episodi centrali, ma ogni capitolo offre eventuali variazioni per il pilota e il finale di stagione quando necessarie.

<div class="note">
  <strong>Nota:</strong> la stagione può essere anche più lunga, nel caso si attivino più Tappe di crescita, o più corta, nel caso si riesca a raccontare la crescita di più di un protagonista per puntata.
</div>