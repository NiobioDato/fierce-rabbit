---
title: Giocare un episodio autoconclusivo
weight: 3
layout: docs
---

Copper Sentai è pensato per più sessioni, vero, ma presumibilmente sarà spesso utilizzato come piacevole riempitivo fra giochi di ruolo più strutturati.
Per questo motivo Copper Sentai si adatta molto bene anche a sessioni autoconclusive di due o tre ore, piene di azione, citazioni e buoni sentimenti.

Potete creare al tavolo tutto il mondo di Copper Sentai con la lista mostrata nel <a href="/manuale/ruoli/">capitolo dedicato</a>, oppure può farlo il Narratore se si gioca un origine e non è una storia di un supegruppo già consolidato.

L’unica grande variazione alla struttura dell’episodio standard è la mancanza di un Obiettivo e un Ostacolo alla Tappa di crescita, perciò il primo capitolo sarà basato su un problema adolescenziale che coinvolge tutti i protagonisti in egual misura. Potrebbe essere una prova d’esame difficile in cui tutti partono con una media voto atroce, l’organizzazione di una festa a casa di uno dei ragazzi, oppure le prove del gruppo per la gara musicale scolastica; ogni scusa è buona.

Per il resto, la struttura può rimanere invariata, anche se nulla vieta di divertirsi e provare a giocare con altri cliché del genere supereroistico e marziale.

Nelle prossime settimane verrà pubblicato l'episodio autoconclusivo “Breakbeast Club” da scaricare direttamente dal sito, con la struttura dei capitoli, schede pregenerate per cinque personaggi e mondo di gioco.