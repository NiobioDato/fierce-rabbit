---
title: Giocare in più persone
weight: 2
layout: docs
---

Sei persone al tavolo sono già molte, ma con un po’ di creatività e moderazione da parte del Narratore c’è spazio per un sesto o settimo giocatore. 


## Giocare con sei tutine

Con sei giocatori può entrare in scena il Ruolo di Lupo solitario, un eroe forte come il Bruto, deciso come il Leader, intelligente come il Cervellone e affascinante come il Bassista carismatico. Il suo difetto è, banalmente, non conoscere nessuno e fidarsi ancor meno di quelli che sarebbero i suoi compagni.

Il Lupo Solitario ha un Pregio di Ruolo ed extra-Ruolo aggiuntivo e guida un Super Robot tutto suo, ma ha il difetto extra-Ruolo aggiuntivo “isolato” e non può essere Ultra Supportato. La sua Tappa di crescita è sempre legata alla necessità di confidarsi, capire e farsi capire dagli altri.


## Giocare con sette tutine

Si può aggiungere il Lupo Solitario più una delle varianti di Ruolo mostrate nella creazione del personaggio oppure due varianti di Ruolo.

Le Tappe di crescita devono essere condivise da coppie di personaggi, in modo che lo stesso Ostacolo venga superato da più giocatori contemporaneamente.

Per equilibrare la sfida, gregari e Nemico vedono il proprio Rango aumentare di +1, e il Narratore parte con 6 gettoni mentre i giocatori con 4.


Giocare con otto tutine

Non… non credo sia davvero una buona idea. Fare un multitavolo, magari?
