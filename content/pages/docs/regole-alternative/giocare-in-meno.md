---
title: Giocare in meno persone
weight: 1
layout: docs
---

Per evitare l’effetto “Narratore che gioca da solo”, un classico dell’intrattenimento ruolistico su Twitch, è sconsigliato lasciare che i Ruoli scoperti siano trattati alla stregua di personaggi non giocanti.
Basta ricreare le dinamiche fra i Ruoli rimasti oppure fondere più Ruoli in uno.


## Giocare con quattro tutine

Con quattro giocatori cambia meccanicamente poco; decidete quali Ruoli vi piacciono di più e cassate il quinto avanzato. Successivamente ricreate legami sensati fra coppie di personaggi e trovate un collante per tutto il gruppo nel caso che il Bello sia il Ruolo eliminato.


## Giocare con tre tutine

Con un power trio, i tre Ruoli dovrebbero essere tutti legati da un rapporto e una relazione consolidata con dinamiche certe. 

I tre Ruoli per esempio potrebbero essere Leader, Bassista carismatico e Cervellone: il Leader si fida dell’acume del Cervellone, il Cervellone è rapito dal savoir-faire del Bassista carismatico e il Bassista carismatico è in competizione feroce con il Leader. Allo stesso tempo, il Bassista carismatico potrebbe avere alcune caratteristiche di Ruolo del Bruto, mentre il Leader la temperanza e l’empatia del Bello.

Per ovviare al numero limitato di giocatori e quindi di Parole chiave, si può aggiungere un secondo Hobby alle schede dei personaggi.


## Giocare con due tutine 

Con un power duo, ci si può sbizzarrire con Ruoli misti e multipli Robot personali per rispondere alle esigenze di trama. 

Per ovviare al numero limitato di giocatori e quindi di Parole chiave, si possono aggiungere un secondo Hobby e un secondo pregio extra-Ruolo alle schede dei personaggi. 


Giocare con una tutina

Con un solo giocatore non è più Copper Sentai, ma Kamen Rider. Molto bello, ma probabilmente richiederebbe un manuale intero solo di variazioni per farlo funzionare. 
