---
title: Capitolo 5 - Scontro fra titani
weight: 8
layout: docs
---

Con un urlo all’unisono degli eroi, i cinque robot si trasformano e si cin un unico Super Robot dalle dimensioni gargantuesche. 

Il Super Robot è così superiore rispetto a un semplice luogotenente del Nemico che la situazione si ribalta: è il Narratore a dover superare i Conflitti, mentre sono i giocatori a descrivere i risultati delle sue azioni. 

Il Super Robot è un’entità di Rango 6, con la Qualità Arma suprema che aggiunge un +1 al Rango quando usata per colpire. L’avversario può aumentare il proprio rango utilizzando le sue qualità, e saranno i giocatori a decidere se sono narrativamente accettabili come bonus.

L’unico aspetto su cui mantiene autorità il Narratore è il Contatore da quattro Colpo finale; quando raggiunge lo zero, i giocatori possono descrivere e recitare la mossa più potente nell’arsenale del Super Robot, portata generalmente con la propria arma principale.

Il capitolo si chiude quando l’avversario è stato sconfitto, possibilmente senza descrivere la sua morte.

### Esempio

<i>Cristiano torna con il suo Robot di fianco ai suoi compagni e insieme, all’unisono, richiamano il potere di Ultra Arthurdroid, il loro Super Robot.</i>

<i>In pochi secondi questa meraviglia tecnologica prende forma e dal suolo richiama la sua gigantesca Excalibur, una spada fatta di pura luce.</i>

<i>Ekaterina prova a rispondere con i suoi poteri ipnotici, ma i piloti, ora che sono insieme nella stessa cabina, sembrano immuni a qualsiasi cosa li possa dividere.</i>

<i>Con pochi fendenti della spada, Ekaterina è in ginocchio. È il momento di chiudere il combattimento con il Colpo finale, il Pendragon Special Slash. Dopo un’esplosione gigantesca, di Ekaterina non v’è più traccia. Che sia scappata o meno non importa; la città è salva!</i>


## Variante Pilota

Questo capitolo rimane nella sostanza invariato, ma sarà il SuperCoso a chiamare la trasformazione in Super Robot per la prima volta e spiegare brevemente il suo funzionamento a livello narrativo. Sarà sempre il SuperCoso a chiamare il Colpo Finale alla fine del Contatore.

 
## Variante Finale

Al contrario degli episodi normali, sono i giocatori a dover superare il Conflitto. Il Super Robot rimane di Rango 6 e l’arma fornisce sempre un +1 quando usata per colpire, per il resto si possono usare come bonus tutte le Parole chiave degli eroi tolte le armi e le mosse segrete.
Allo scadere del Contatore, i giocatori possono descrivere una nuova trasformazione dell’arma capace di far scomparire per sempre il Nemico dalla Terra. 