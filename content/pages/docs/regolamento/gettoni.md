---
title: I Gettoni
weight: 6
excerpt: Cos'è Copper Sentai e come funziona.
layout: docs
---
Per quanto il concept sia molto simile a quello di CopperHead, i Gettoni [pp 11-13] in Copper Sentai sono una risorsa che i giocatori possono spendere in maniera più aggressiva rispetto alle varianti presentate nel toolbox.

I giocatori partono nel primo episodio con 6 Gettoni, mentre il Narratore con 4. I Gettoni quando spesi dai giocatori vengono ceduti al Narratore e viceversa. Il numero di Gettoni in possesso delle due parti non viene ripristinato fra un episodio e l’altro.

## Uso dei Gettoni per i giocatori

I giocatori possono usare i Gettoni per:

- aumentare il Rango di 1 per il calcolo della riserva dadi [1 Gettone];
- lanciare una Mossa segreta una volta a episodio [2 Gettoni];
- chiamare un robot personale [1 Gettone];
- Ultra Supportare [1 Gettone];
- evitare una Conseguenza Leggera [1 Gettone];
- evitare una Conseguenza Grave [2 Gettoni];
- creare una nuova arma suprema per il Super Robot [4 Gettoni].

Andiamo a vedere i due metodi di spesa dei Gettoni che non sono stati già delineati nel capitolo precedente.

### Evitare una Conseguenza Leggera o Grave
Il giocatore può spendere uno o due gettoni per prendere il controllo della scena e raccontare come la situazione è andata meglio di quello che si poteva pensare.

### Creare una nuova arma suprema per il Super Robot
Il nemico aveva sottovalutato la potenza del Super Robot; spendendo 4 Gettoni, i giocatori possono descrivere una nuova arma del Super Robot capace di dimezzare il numero di sezioni del contatore richieste per utilizzare il Colpo Finale nel capitolo Scontro fra titani.

## Uso dei Gettoni per il Narratore

Il Narratore può usare i Gettoni per:

- rendere permanente una Conseguenza Leggera [1 Gettone];
- rendere permanente una Conseguenza Grave [2 Gettoni];
- utilizzare la Qualità di un nemico [1 Gettone];
- utilizzare la Qualità Superiore di un nemico [2 Gettoni];
- lanciare una Scommessa [2 Gettoni];
- riportare in Scena [2 Gettoni].

Andiamo a vedere i metodi di spesa dei Gettoni non spiegati in precedenza.

Andiamo a vedere i due metodi di spesa dei Gettoni che non sono stati già delineati nel capitolo precedente.

### Utilizzare la Qualità o la Qualità Superiore di un nemico
Come in CopperHead, gli Avversari [p. 14] alcune volte possiedono Qualità potenti che possono essere attivate spendendo un Gettone. In Copper Sentai, alcune di queste Qualità sono così poderose da richiedere addirittura due Gettoni per essere attivate.

### Lanciare una Scommessa
Le Scommesse funzionano esattamente come in CopperHead [p. 12].

### Riportare in Scena
Gli avversari sanno essere più coriacei di quanto si pensi e alcune volte sopravvivono a incidenti a prima vista mortali. Il Narratore può far tornare in scena un nemico sconfitto purché non sia la fine dell’Episodio.


